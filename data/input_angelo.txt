Scuola di Mileto La prima scuola presocratica, in ordine di tempo, fiori a Mileto, colonia greca dell'Asia Minore, all'inizio del VI secolo. Primo maestro fu TALETE, seguito da ANASSIMANDRO e ANASSIMENE. Caratteristica di questa scuola fu la ricerca di un principio primo (arché) in grado di spiegare la natura (physis) e la vita.
L'originalità della ricerca consisteva nell'abbandono della tradizione mitico-religiosa, alla quale si sostituiva la riflessione razionale e l'osservazione dei fenomeni della natura. Non a caso Aristotele definì questi sapienti \"primi fisici\".
Gli si attribuisce l'esatta predizione di un'eclissi totale di sole (probabilmente quella del 28 maggio del 585 che interruppe una battaglia tra Medi e Lidi), nonché l'invenzione di un metodo per calcolare la distanza delle navi dal porto a partire dall'angolo di una torre perpendicolare di altezza nota (dunque un'anticipazione di quello che sarà il teorema di Pitagora).